„55-

menta, quae auctor voluit esse immortalia, mollia dicit sc. ex
ipsius sententia, non recte effici eum „ne inspexisse quidem libros“
Empedoclis, iam Briegerus animadvertit Burs. Jahresb. 1877, Π 73.

Idem illud pertinet ad Heraclitum et Anaxagoram. De Anaxa-
gora pauca addenda sunt. Vocem quidem „homoeomeriae“ ab
Aristotele inventam minus errore deceptus quam dicendi quadam
· neglegentia ad Anaxagoram ipsum videtur referre. At non distin-
xit ex illius mente τὰ συνθετα corpora (velut terram et aquam) et
ια ἁπλᾶ (,,οἷον σάρκα καὶ ὀστοῦνίί), sed omnia putat constare ex
partibus, quae totis pares sint (esse duaa).1nde complura vitia
nata sunt. Primum enim enumerat I 840. 41 inter homoeomerias
terram et ignem, quae eo non pertinent. (cf. Woltj. pg. 30). -—
Ossa tamen et viscus ex pauxillis ossibus et visceribus gigni neque
per iocum (woltj. 31) neque per errorem dicere videtur v.
835 sq. — Deinde (vv. 859—74) parum accurate Anaxagoram
impugnat, cum convincit omnes res commixtas esse ex alienigenis
partibus e. g. cibos ex ossibus et venis (ita dicit ex ipsius sen-
tentia non sine inconstantia quadam, cum dicendum sit cibos con-
stare ex primordiis ossium et venarum). Postremo (vv. 875 sqq.)
immerito ei exprobrat quod, etsi velit ἁπλᾶ esse omnia, tamen
parum sibi convenienter sumat omnia esse συνθετα. Quod quidem
ipsum recte confutare videtur, quoniamnon omnibus rebus omnes
res immixtae latent, sed multarum rerum. semina multis rebus
communia sunt (894—96).

Prave porro refert Lucr. V 644 sqq. Democriti de cursu solis
et lunae sententiam. Omittitur enim —- id quod Woltj. pg. 129
sagacissime eruit — causa cur lunae solis stellarum motus non pro
simplici ratione distantiae a terra adaugescant - ita ut luna sol
stellae suum quaeque circulum eodem temporis spatio circumferan-
tur ——, sed stellae et sol, quae longissime a terra absint, tanto
celerius moveantur quam luna, ut non sol semel suum circulum
maiorem percurrat quo tempore suum luna, sed ut stellae lunam
duodecies anno adipiscantur quo solem paulo post eas sequentem
semel praetercurrant. (Quo fit —- ut hoc addam — ut sol idem
spatium anno videatur obire, in quo luna mensem consumit).
Praeterquam quod ratio celerioris motus solis et stellarum deside—
ratur, haec explicatio perspicua est3 etsi poeta eam utpote
nixam in errore sensuum non debuit collaudare. Quodsi Woltj.
(pg. 183) ex illo vitio Lucretium concludit sententiam illam
ex Epicuri non ex Democriti scriptis cognovisse, non magis
hoc mihi probatur quam cum ex discriminibus, quae iuter
Thucydidis et Lucretii pestilentiae descriptiones intercedunt, quae
mihi quidem accuratius comparata alteram alterius imaginem
esse quasi vociferari videntur (cf. Brieg. Burs. Jahresb. 1877
Π. 75), Lucretium suam ex Epicuri secundario fonte hausisse efficit


—13-

convenit, inde super terras fluit agmine dulci,
qua via secta semel liquido pede detulit undas

(Gn. 39 sqq., To. 547, Br. 203)
seorsum possunt tolli. Iterum Gn. eo confugit, ut maiorem partem,
quacum conexi sunt (vv. V 235-323), interpolatam esse con-
tendat. Argumenta tamen, in quibus nititur, a Tohtio satis con-
futata sunt, neque quidquam addam nisi inferiores quidem versus
in l. V vel primitus mihi videri scriptos esse. In hoc enim libro
apte eis illustratur marla continuo crescere et imminui, in l.
VI autem, ubi id unum explicatur (inde a v. 608) cur maria de-
cursu aquarum non adaugescant, verba „inde super terras
fluit agmine dulci, qua via secta semel liquido pede detulit undas“
certe non requiruntur. Quamquam ex hac dilatatione non plus
collegerim quam quod ad locum primarium pertinet. — Moneo
Lachmannum vv. VI 608—38 embolium esse censuisse.

Iam venimus ad repetitiones, quae orationis forma minus de·
fenduntur, aut altero utro tantum loco, itaque per se solae addu-
bitatae sunt.

vv. VI 251—54 z IV 170—73

tum per totum concrescunt aera nubes
251 undique ¹), uti tenebras omnis Acherunta reamur (in IV rearis)
liquisse et magnas caeli complesse cavernas.

usque adeo tetra nimborum noete coorta
254 impendent atrae formidinis ora superne,

cum commoliri tempestas fulmina coeptat.

De his fere omnes assentiuntur Bockemuellero in l. VI eos
delenti, quia particulae „tum“ 250 et „cum“ 255 inter se respon-
dentes eis divellantur. Quam quidem offensionem Munro eo remo-
vit quod vv. 253. 4 tamquam structurae liberius interpositos a
ceteris seclusit. Sed haec periodus minus elegans videtur3 itaque
in distinguendis sententiis Lachmannum sequi malim. Iam quidem
non exstat quo tendat illud „tum“; sed quis non sponte intelleget
— quae sententia v. 255 exprimitur —— „tum eum tempestas ful-
mina mittiff‘? Certe quoniam vi quadam effertur fulmina e eras-
sis alteque extructis nubibus gigni, non ex leviter densis, versus,
qui depingunt quantum dispandantur nubes tempestate coorta, a
loco alieni minime videntur. Sed in l. IV primitus eos existimo
scriptos esse. Nam quamquam non minus opportune ita dicitur
in l. VI: nubes concrescunt undique, ut omnes tenebras
Acherunta liquisse reamur, quam in IV: subito tempestas fit
turbida foede, ut tenebras Acherunta liquisse rearis, tamen
recte videtur Munro Lachmanni sententiam repudiare, qui vv. IV
168—75 et 179 postea insertos esse credidit.

 

1) ita Bockemuellerus verba recte videtur iungere.


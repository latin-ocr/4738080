Caput Ι.

De repetitionibus.

Cui debeantur loci in carmine Lucretiano repetiti quaestio
adeo non ad consensum omnium soluta est, ut qui novissime eam
tractavit, Gneissius, de versibus in Lucretii carmine repetitis
Argentor. 1879, ita ut repetitiones alienas esse a Lucretio demon-
straret, in praefatione commentationis Studemundum ab ipso dis-
sentire fateatur. Antea Vahlenus, Monatsber. der Berl. Ak. 1877,
contrariam sententiam etsi non pluribus confirmavit, diserte tamen
pronuntiavit. Qui vero Gneissii libellum recensuerunt, Tohtius
(Fleckeisen Jahrbb. 1879, 541-53) et Briegerus (Bursian
Jahresb. 1879, ΙΙ 201-8), quamquam non omnia comprobant,
tamen non solum acumen auctoris agnoscunt, sed in multis rebus
ei assentiuntur. Item Neumannus in commentatione de inter-
polationibus Lucretianis Halis Sax. 1875 multas repetitiones
spurias esse ostendere studuit, quamquam multas voluit esse
genuinas.

Quae cum ita sint, hanc quaestionem, quippe quae pertineat
ad artem et ingenium poetae recte aestimanda, denuo retractare
constitui, praesertim cum iam non in universum repetitiones utpote
molestae in carmine didactico a poeta abiudicentur, sed ex vera
interpretatione singularum principia iudicii repetenda esse ab
omnibus concedatur. Nec iam offensiones omnes interpolationis
signa habentur. Permultas enim Tohtius et Briegerus imperfecto
carminis statu excusari censuerunt. Sed cum> ille Gneissium secu-
tus non dubitet partes, quae non sine damno carminis desunt,
Lucretio adimere (e. g. vv. 111 87—93, qui prooemium libri con-
cludunt), et Briegerus ,quidem versus, qui etsi non requiruntur
tamen maiores offensiones non praebent (e. g. illius prooemii vv.
87—90), interpolatos esse existimet: fundamenta crisis adhuc
valde vacillare mihi videntur. Gneissius autem ipse quoniam
commentatione sua repetitiones condemnavit, praesumptam illam

1*


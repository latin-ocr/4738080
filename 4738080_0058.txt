„51—

erat finis „ut necessitatem effugeret“ (Cic. de nat. deor. I 25, 69),
causa efficiens sive condicio declinatio atomorum (Cic. de fato 10,
22, 3). Sententiae, quam adumbravi, non adversantur fragmenta
Herculanensia3 nam quod Gompertius (Neue Bruchstiick Epikurs,
Wien 187 6) ex eis eruisse sibi videtur: „Epikur war nicht . . .
Indeterminist3 er war ein Gegner des Fatalismus nicht des Deter-
minismus“, ex eis posse demonstrari iam Zellerus negat (Phil. d.
Griech. III 1, 424 adn. 4). —- Oonciuunt cum illa sententia
quae 7lzaucr. in l. II disputat. WoltJerus ipse (pg. 100) citat
vv. 2 sq.:

Iamne vides igitur quamquam vis extera multos

pellat et invitos cogat procedere saepe

praecipitesque rapi, tamen esse in pectore nostro

quiddam quod contra pugnare obstareque possit?
Sed in l. IV idem homo doctus iudicat Lucretium cogi voluntatem
non liberam esse fateri. „Nam“ —- ita argumentatur — „si am-
bulare volo, simulacra meandi primum accidere debent: ergo si
„„contra pugnare obstareqne““' volo vi extimae, quae me pro-
pellit, primum simulacra resistendi in animum meum pene-
trare debent“; qua in re vereor ne paululum lapsus sit. Etenim
si cui simulacra resistendi accidere possunt, potest resistere3
quod si potest, non cogitur, ergo liber est. Sed non opus est illis
simulac ris resistendi. Nam de libertate voluntatis doctrina, quae
in l. Π tamquam suo loco exponitur, -— fidem enim ducit ex ato-
morum declinatione —— in l. IV me iudice non tangitur. Quod ut
probem, res paulo altius repetenda est. Postquam inde a v. 524
auditum saporem odorem speeiem mentis perceptiones simulacro-
rum ope explicuit poeta, v. 877 eadem ratione incessum declarare
incipit. Primum, inquit 881, simulacra meandi accidunt animo
nostro eumque pulsant (quae sequuntur 883. 4:

inde voluntas fit: neque enim facere incipit ullam

rem quisquam, quam mens providit quid velit aute
ad tempus omitto), ergo animus cum sese ita commovet ut velit
ire, ferit animae vim per membra et artus dissitam. Inde ea pro-
porro corpus ferit, atque ita tota moles movetur. Praeterea tum
corpus rarescit, et aer mobilis in foramina eius penetrat, et his
duabus rebus corpus ut navis velis ventoque fertur. — In his
nihil de libertate aut necessitate. Neque enim quaeritur,
utrum simulacris cogamur meare an eis possimus resistere,
sed ponitur nos velle ire3 de ratione igitur sive de facultate
meandi agitur. Luculenter hoc illustratur navis exemplo, quae
velis ventoque fertur. Nam ne hic quidem quaeritur, num
qua vis navem in contrariam partem repellere possit, sed hoc
unum affirmatur eam velis ventoque posse provehi. Ne vero inde
efficiatur illis simulacris nos cogi aut voluntatem excitari, poeta


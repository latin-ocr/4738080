-14-

Lachm. Bentleium secutus delevit priore loco libri VI, Mum-o
etiam altero. Illo enim non modo non requiruntur, sed similis
etiam antecedit sententia, ut paene inepta evadat tautologia: „igno-
rantia causarum cogit res ad imperium deorum conferre, quas
divino numine fieri rentur“. Quo fit probabile antecedentibus eos
tamquam similes appositos esse, praesertim cum maior etiam simi·
litudo intersit inter hunc locum et eum qui est in libro I, unde
sumpti videntur esse3 conferamus enim
VI 50 sqq. quae fieri in terris caeloque tuentur Ι mortales . . .‚
haec faciunt animos humilis formidine divom . . .
et 1 151 ita formido mortalis continet . . .,
quod multa in terris fieri caeloque tuentur.

Vv. 90. 1 Lachm. censet substitutos esse antecedentibus
85—89, quos h. 1. primitus scriptos postea maxima quidem ex
parte post V. 382 collocatos esse suspicatur. Ab hac sententia
non recedere videntur Munro Neumanuus Gneissius, nisi quod ab
interpolatore additos putant. At quoniam et ipsi 90. 1 et qui
antecedunt quinque ad rem pertinent, Lachmanni sententia mihi
videtur probabilior. Dubito tamen num illos versus omnes iuxta
poni non potuisse recte statuerit. Priores enim dilatant senten-
tiam antecedentem ita ut accuratius definiant quid canendum sit
de fulminibus sive quae sint illa opera, quorum causas homines
videre nequeunt. Si igitur omissis illis VV. 90. 1 bene excipiunt

versum 84, servatis eis orationis ordo non videtur perturbari.
De vv. 383—85 -—- 87—89 cf. pg. 37.

Iam accedamus ad eas repetitiones, quae post Lachmanni de-
mum aetatem in dubitationem vocatae sunt. Atque ut initium
capiam ab eis, quae mihi minime videntur tentari posse, primum
agam de eis, quae orationis vinculo cum ipso carmine colligatae
sunt. Nec tamen in auimo est omnes afferre res, ex quibus um-
quam suspicio ducta est, sed quae offensiones, etsi ab aliis excu-
satae sunt, revera exstant, eas apponam, si forte inde sedes pri-
maria cuiusque versus erui possit. ,

Fere eadem igitur forma recurrunt vv. I 635. 6 = 705. 6

quapropter qui materiem rerum esse putarunt

ignem atque ex igni summam consistere solo

(706 consistere posse)

(Gneissius 29—32, Tohtius 546, Briegerus 202. 3).
Utroque loco hos versus genuinos esse iam Br. recte demon-
stravit. Respicere autem Lucretium 1) in inferiore loco scribendo
superiorem ita ut ille quasi clausulam argumentationis contineat,
mihi non persuasit. Nam transitio inferioris loci pertinet non ad

 

1) velut I 907 respicere videtur vv. I 817 sqq.

 


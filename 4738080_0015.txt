—g—

constituere solent, sive accuratius: praesertim cum eadem natura,
qua hic orbis factus est, dominetur in universo et primordiorum
motus, quibus hic orbis constitutus est, ubique sint et omnino res
magnas efficere soleant. Sed difficultates huius loci nemo non
sentiet. Etenim modus indicativus „coluerunt“ 1061, qui respon-
det antecedenti „sit factus“ 1058, et coniunctivus „fierent“ 1062
explicatum vix habent, nisi arcessuntur vv. V 429—31, ubi, cum
cetera sint eadem cum II 1061- 63, pro „coluerunt“ est „conve-
niant“ et pro „fierent“ „fiunt“, quae quidem formae in hunc locum
minus videntur quadrare. —- Subsequentium porro versuum

quare etiam atque etiam talis fateare necesse cst

esse alios alibi congressus materiai,

qu alis hic est, avido complexu quem tenet aether
sententiae adeo contractae sunt, vix ut dispicias, quae in eis in-
esse videantur: „fateare necesse est esse alios alibi congressus
materiai, ut probabile sit etiam tales alibi esse, qualis hic
est . . . “, nisi contuleris vv. V 187-94, ubi simillimae bene
distinguuntur: primordia ex infinito iam tempore consuerunt . . .
omnia pertemptare, quaecumque inter se possent con-
gressa creare, ut non sit mirum, si in talis disposituras deci-
derunt quoque . . ., qualibus haec rerum geritur nunc summa
novando i. e. si hunc quoque statum effecerint, (in l. II autem:
ut non sit mirum, si alibi quoque idem status efficiatur). Forma
quidem ex hoc loco non deprompta est, iniqua tamen orationis
brevitas nisi fallor inde orta est, quod poetae cum haec scriberet
illa obversabantur. — Paulo post hos vv. in eodem embolio H 1090
sqq. naturam non deos omnia perficere argumentis evincitur, quae
VI. 387 sqq. sic discernuntur: Jupiter atque alii dei si fulmina
mittunt, cur petunt eis innoxios, loca sola, maria? an tum brachia
consuescunt? (—405) qui autem possit Jupiter in multas simul partes
mittere fulmina? (411—16) cur denique sancta deum delubra
suasque sedes fulmine discutit? (417—20). Haec omnia in l. II
una hac periodo comprehenduntur: quis summam immensi regere
potis est, quis caelos omnes convertere et terras ignibus suffire
inve omnibus locis omni tempore praesto esse, ut nubibus tenebras
faciat, tum fulmina mittat et aedis saepe suas disturbet et in
deserta recedens saeviat exercens telum, quod saepe nocentes
praeterit exanimatque indignos? Ne suspiceris Lucretium cum
ita loqueretur nondum distinxisse cogitationibus singula: „neque
potest unus Jupiter summam regere, neque, si posset, suas
sedes disturbaret aut innoxios peteret aut loca sola3 an tum lacer-
tos eum firmare putas“? Nam ut demonstraret naturam per se
omnia creare, cur argumentum e fulminibus petiit, cum multa
mirabilia homines divinitus fieri arbitrentur, nisi in l. VI, ubi de


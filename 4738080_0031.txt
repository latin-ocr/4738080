—24—

1020 intervalla vias conexus pondera plagaes
*concursus motus ordo positura figurae
cum permutantur, mutari res quoque debent.
Versum 1020 (z 11 726), qui structurae officit, nemo negabit
errore in textum immigrasse. Sed praeter eum Lachm. eiecit
vv. 1015 et 16, qui verbo „significant“ mutato in „constituunt“
exstant I 820. 21. Accuratius sane dicere debuit poeta non
literas significare diversas res sed voces (cf. Lachm. comm.)3
dubito tamen, num propter hanc iniquitatem versus recte exstir-
pentur, praesertim cum putari liceat eorum formam poetae in me-
moria haesisse. Sed quoniam de hac re certo disceptari non
queat, iam examinemus, num tota pars insiticia videatur. Br. de
ea in annal. philol. a. 1875 pg. 623 accuratius disputans castigat
obscuritatem quae sit quod in vv. 1014 sqq. (quaeque 1014, ea-
dem 1015 et 1016) significentur elementa, inde a v. 1017 (omnia,
maxima pars) complexiones elementorum. Concedo illud, hoc
nego. Nihil quidem refert, num literae consimiles sint, sed num
sint eaedem. Nec vero quaeritur — ut dicam in re satis impedita
quam possum maxime definite — utrum illa octo verba (caelum
mare terras flumina solem fruges arbusta animantes) omnia an ex
parte —- fortasse sex - inter se similia sint ¹). Sed sententia est
haec: in illis octo verbis etsi non omnia elementa eadem sunt,
at plurima sunt eadem. Verba igitur quae sunt „si non
omnia sunt, at multo maxima pars est consimilis“ ita inter·
pretor: elementa cuiusvis illorum octo verborum maxima ex parte
sunt eadem atque in quovis alio eorum, sive: maxima pars
elementorum est consimilis vel potius maximae partes illo-
rum octo verborum sunt consimiles. Quod pars altera
alteri consimilis dicitur, nihil habet offensionis. Sed ex no—
tione „partis“ facile „totius“ sive „summae“ notio cogitatur, qua
comprehenduntur „omnia“, ita: si non tota summa elementorum,
ex quibus illa octo verba constant, at maxima pars consimilis est.

Sed recte etiam et facili opera ex voce „consimilis“, quae ad ,

„partem“ tantum quadrat, petitur notio „perfectae aequalitatis“
quae ad „omnia“ pertineat, ita: sinon omnia elementa eadem
sunt, at multo maxima pars est consimilis. Quae qui probaverit,
in voce „consimilis“ non haerebit. —- Sed negatur illorum verborum
plurimas literas easdem esse (cf. Neumannus 51, Gn. l. 1.). Sane
sunt haec verba meo iudicio vel instar omnium. Absurdum hoc
videbitur. At quo iure Lucr. I 821 sqq. 'dicit primordia frugum
arbustorum animantum esse fere eadem, quas inter res 11 660—79

 

1) Ita Br. qui negat „quaeque“ et „omnia“ easdem res significare3
„quaeque“ enim intellegit elementa, „omnia“ autem complexiones litera-
rum sive verba i. e. illa octo quae enumerantur.


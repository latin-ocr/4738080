..-20'-.

poetam certam illam versuum formam mente tenuisse existimo.
Idem nec tamen amplius quidquam velim colligi ex hoc loquendi
modo: „incertum constet, qua ratione sit finita potestas atque alte
terminus haerens“, cum dicendum esset: „incerta sit potestas
neque ullus exstet terminus“.
Antecedunt hos versus in libris V. et VI. vv.

(V 82) VI 58 nam bene qui didicere deos securum agere aevom

si tamen interea mirantur qua ratione

60 quaeque geri possint, praesertim rebus in illis

quae supera caput aetheriis cernuntur in oris,

rursus in antiquas referuntur religionis,

et dominos acris adsciscunt, omnia posse

quos miseri credunt, ignari quid queat esse,

65 quid nequeat . . .

Gn. cum eos in 1. VI. probante Tohtio interpolatos esse contendit,
eo potissimum nititur quod servatis eis „quo ma gis“ v. 67 11011
idoneum sensum praebeat. At natura animi confirmatur eum qui
deos nihil agere —— ut Epicureorum in modum loquar — doctrina
persuasum habet, si quid mirum accidat cuius rei causam non vi-
det, non relabi modo in religionem sed magis etiam deorum fide
religari „caecaque ratione errare“. Conferri potest cum hac sen-
tentia ea quae est apud Lucr. in, VI 601 sqq.: (metuunt homines
ne natura terrae cavernas dissolvat . . . proinde licet) quamvis
caelum terramque aeternae saluti mandata esse reantur, tamen
interdum vis ipsa pericli adhuc stimulum timoris subdit. Molestia

p igitur illi vv. vacant, immo exclusis eis pronomen „quae“ in 68

ineptum est, cum iam evadat sententia (cf. Br.): nisi respuis ex
animo longeque remittis putare res, quae in terris caeloque fiunt3
si tamen conservantur, quivis facile ex eis petet quo illud pro-
nomen referat sc. haec: (nisi remittis putare) deos esse acris domi-
nos et perficere omnia. Quae cum ita sint, retinebimus eos in l, VI,
quamquam in l. V primitus eos positos esse non cst quod negemus.
I 817—19 z I 908-10 z H 760—62 z II 1007—9
(Gn. 57 sqq.)

atque eadem magni refert primordia saepe,

cum quibus et quali positura contineantur

et quos inter se dent motus accipiantque.
Gneissio eos vv. primo loco deleri iubenti adeo non assentior
ut necessario eos requiri existimem. Quod ut probem, subicio
sententias ut mihi progredi videntur: omnes animantes sui
quamque generis primordia alunt, atqui idem cibus diversas
alit animantes3 ergo idem cibus e diversarum animantium pri-
mordiis constat. Saepe tamen vel eadem primordia diversas
res constituunt (sc. motu positura . . .). Haec sententia si abest,
non possunt intellegi quae sequuntur: (820) namque eadem

